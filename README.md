# ESCAPE FROM IRINYI
***Python programozás a gyakorlatban kötelező program***


## Synopsis:

Reggel 8 óra van, bent ülsz az Irinyiben az egyik unalmas kötelező órádon egy áthungizott éjszaka után. 
Nagyon lassan telik az idő, életkedved egyre csak csökken.
Egyszer csak beadod a derekad, fejedet a nagyon kényelmes billentyűzetre helyezed és kínodban álomba szenderülsz.
Eltelik valamennyi idő, felkelsz, de nem ugyanott ahol elaludtál hanem egy teljesen másik helyen... 
egy rendkívül bizarr helyen.

Körbenézel, szemeiddel felméred a terepet majd felteszel egy pár kérdést magadban: 
> "Mégis hol a fenébe vagyok? Ez a valóság, vagy csak álmodom az egészet? Miért pixeles minden, 
> mintha valami klasszikus fps game-be kerültem volna?"

Elkezdesz válaszokat keresni a kérdéseidre, megpróbálod felkelteni magad, de nem sikerül. Ez bizony a valóság.
Hogy most az Irinyi egy rejtett zugában jársz-e vagy valami teljesen más világban az még mindig rejtély.
Magad mellett a falnak támasztva találsz egy puskát. Úgy döntesz viszed magaddal, jó lesz önvédelemre
ha bármilyen életveszélyes szituációba keveredsz ahol az életedre törnek.
Elindulsz egy folyosón majd egyszer csak szembekerülsz egy másik emberrel. Mielőtt bármit hozzászolnál emberünk rögtön
elkezd rád lőnni és menekülni kényszerülsz. Átjárja a tested a halálfélelem és rájössz, hogy muszáj lesz szembeszálni
ezzel az emberrel. Sikerült legyűrnöd, de az nem derült ki miért is támadott rád.

**Bárhova is kerültél, innen ki kell szabadulnod!**


## Gameplay:

A játék 5 szintből áll. Mindegyik szinten el vannak helyezve ellenfelek, akik ha meglátnak utánad lódulnak
és megpróbálnak kinyiffantani. A szintek nehézsége fokozatosan növekszik ami annyit takar, hogy több ellenféllel
kell szembeszállni egyre nagyobb pályákon. Egy szintet akkor lehet teljesíteni, ha minden ellenséget likvidáltál.
Egy szint teljesítése után a játék átdob a következő szintre egy "LEVEL DONE" screen után.
Ha az ellenfél sikerrel jár és hidegre tesz akkor egy "GAME OVER" screen után a legelső szintre kerülsz,
tehát újrakezdődik a játék.
Ha mind az 5 szintet teljesítetted, akkor megjelenik egy gratulációs screen, megdícsér amiért sikeresen kijutottál
az "Irinyiből" és felajánl egy újabb végigjátszás lehetőséget. A játék futása során bármikor ki lehet lépni az ESC
gombbal.


## Irányítás:

> W - Előre mozgás

> S - Hátra mozgás

> A - Balra mozgás

> D - Jobbra mozgás

> Bal egérgomb - Puskával lövés

> Forogni az egér balra és jobbra mozgatásával lehet.